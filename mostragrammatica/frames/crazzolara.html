<link rel="stylesheet" type="text/css" href="../css/bootstrap.min.css">
<link rel="stylesheet" type="text/css" href="../css/mycss.css">


<style type="text/css">
.iframe{
    font-size: 12px;
}
.modalimgmap{
	margin-top: 15px;
}
</style>

<div class="row">
	<div class="col-8 bio">
Nato a S. Cassiano nel 1884, nel 1900 entrò a Milland, Bressanone, dove fece la sua professione perpetua nel 1902 e fu ordinato sacerdote nel 1907. Un anno dopo fu mandato a Khartoum e iniziò tutta una vita d'incondizionato servizio ai popoli dell'alto Nilo, nella cui lingua ed etnologia divenne un'autorità incontestata. <br><br>
Il 30 marzo del 1910 raggiungeva, con P. Cordone e i Fratelli Clemente e Benedetto, il P. Albino Colombaroli che aveva appena aperto con Mons. Geyer la prima missione dell'Uganda ad Omach tra gli Alur. L'anno seguente passò a Gulu nel distretto Acholi; nel 1914 a Lull tra i Nuer del Sudan. Prigioniero di guerra in Egitto dal 1916 al 1919, ritornò tra i Nuer nel 1920. Nel 1932 s'ammalò. I superiori lo invitarono ad andare al Cairo per alcuni mesi. Nella capitale egiziana incontrò il prof. Evans-Pritchard, celebre studioso di alcune popolazioni del Sudan meridionale, che gli consigliò un corso di perfezionamento a Oxford, in glottologia. Dopo un soggiorno d'alcuni mesi a Vienna, passò infatti a Londra, alla scuola del prof. Seligman.<br><br>
Lavorò in molte stazioni del Sudan e dell'Uganda e specialmente nei distretti Acholi e West Nile. Oltre alle grammatiche Nuer, Acholi e Logbara, e molti articoli su riviste e giornali, scrisse “The Lwoo”, in inglese, in tre volumi, senz'altro un capolavoro, il risultato di una vita spesa nello studio di quei popoli al cui bene s'era completamente dedicato.<br><br>
Nel 1963, nel compleanno della Regina Elisabetta ricevette l'M.B.E. onorario; nel 1965 la Royal African Society lo nominava membro onorario e nel gennaio di quest'anno, il Presidente Leone lo faceva Commendatore nell'Ordine al merito della Repubblica Italiana. Tra i suoi vecchi alunni ci sono alcune delle personalità, vive o defunte, più prominenti d'Uganda.<br><br>
P. Pasquale morì a S. Cassiano in Val Badia (Bolzano) il 25 marzo. Mancavano pochi giorni al suo 92° compleanno.<br><br>
Tra i suoi lavori più importanti:  The Lwoo I. Migrations, Mus. Comb. No.3. 1950. The Lwoo II. Clans, Mus. Comb. No.6, 1951. The Lwoo III . Traditions, Mus. Comb. No. 8, 1954. Outlines of a Nuer Grammar, ediz. Anthropos, Vienna 1953. A Study of the Acooli Language, International African Institute, 1955.  A Study of the Logbara (Ma'di) Language - Grammar and Vocabulary, Inter. Afr. Inst. Londra, 1960. A Study of the Pokot (Suk) Language Editrice Missionaria Italiana, 1978.  

	</div>

	<div class="col-4"><img class="photoauthor" src="../img/autori/crazzolara.jpg"></div>
</div>
<div class="row">
	<div class="col-12">
		<img style="padding: 25px; margin-top: 15px; border:black solid 1px;" width="700" src="../img/autori/crazzolara1.jpg">
	</div>
</div>
