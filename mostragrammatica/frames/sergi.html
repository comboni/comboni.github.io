<link rel="stylesheet" type="text/css" href="../css/bootstrap.min.css">
<link rel="stylesheet" type="text/css" href="../css/mycss.css">


<style type="text/css">
.iframe{
    font-size: 12px;
}
.modalimgmap{
	margin-top: 15px;
}
</style>

<div class="row">
	<div class="col-8 bio">
  		<p>Fr. Sergi è nato il 20 aprile 1910 da Silvestro e Angela Bisanti. La sua nascita ha qualche cosa di "strano". La mamma, infatti, non riusciva a portare a termine le gravidanze e ciò le causava grande dolore, un dolore condiviso dal marito, uomo povero e pieno di fede. I due, non avendo altre risorse umane, si rivolsero con fervore a Dio chiedendogli una creatura, un maschio, che prolungasse il loro nome e che assicurasse loro assistenza quando sarebbero stati vecchi o malati. <br><br>

Nel 1949 fr. Michele Sergi venne inviato a Khartoum come "fratello addetto ai lavori di manutenzione del Comboni College". La sua gioia fu grande, perché si trovava nella terra che era stata testimone delle gesta del Fondatore. Ai confratelli di passaggio diretti al Sud (molti Comboniani desideravano il Sud sembrando, questa, una missione più genuina), Sergi diceva: "Va bene, va bene, voi sarete più missionari di me, io però sono più comboniano di voi".<br><br>

Cominciò col crearsi una squadra di operai, reclutati principalmente tra i giovanotti venuti dal Sud in cerca di lavoro. Alcuni non avevano mai visto prima di allora un badile. Altri non conoscevano l'arabo, la lingua corrente a Khartoum. Tra loro parlavano lingue indigene, per lo più Nuer e Denka. Fr. Sergi, all'inizio, dovette esprimersi a gesti. Un po' alla volta afferrò alcune parole, poche frasi che poi rimuginava di giorno e di notte in quella confusione di lingue. Imparò i nomi degli attrezzi di lavoro poi, tra grasse risate da parte dei giovani, qualche altra espressione. Col passare degli anni il suo vocabolario si arricchì. Alla fine se la cavava in denka, nuer, scilluk, nuba.<br><br>

Subito dopo la costruzione del nuovo club cattolico vicino all'aeroporto, fr. Michele si prese cura del vecchio club, al centro di Khartoum, a circa 300 metri dal Comboni College. Questo divenne il luogo di convegno dei lavoratori cristiani, con una frequenza di circa mille operai ogni sera.<br><br>

Alfabetizzazione e istruzione religiosa, centro studi, pre-scuola e dopo-scuola si concentrarono in poco spazio con un ordine e una funzionalità che ha suscitato le meraviglie di tutti. Ancora oggi non si riesce a capire quale sia stato il segreto di tanta riuscita. Sergi era un gran lavoratore, un perfetto organizzatore, un uomo di intensa preghiera, di regolarità cronometrica. Sapeva incoraggiare e, soprattutto, dava l'esempio di uomo di Dio e di fratello degli uomini.
</p>
	</div>

	<div class="col-4"><img class="photoauthor" src="../img/autori/sergi.jpg"></div>
</div>

