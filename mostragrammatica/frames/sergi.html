<link rel="stylesheet" type="text/css" href="../css/bootstrap.min.css">
<link rel="stylesheet" type="text/css" href="../css/mycss.css">


<style type="text/css">
.iframe{
    font-size: 12px;
}
.modalimgmap{
	margin-top: 15px;
}
</style>

<div class="row">
	<div class="col-8 bio">
  		Michele Sergi nacque il 20 aprile 1910 a Gagliano del Capo LE. Michele crebbe sano e contento. Come tanti altri ragazzi della sua età portava al pascolo le pecore, recitava le preghiere, aiutava il papà nel campo e andava in cerca di nidi. <br><br>
L’incontro con p. Bernardo Sartori fu fondamentale nello sviluppo della vocazione di fr. Sergi. Entrò nel noviziato di Venegono il 28 ottobre 1929. Fece la vestizione il 20 aprile 1930 ed emise i primi Voti l'8 maggio 1932. Dopo un periodo in Italia, Fr. Sergi, nel dicembre del 1936, poté finalmente imbarcarsi per l'Africa. Sua destinazione fu il Cairo, con il compito di fratello "ad omnia". Ma dava una mano anche nella chiesa del Sacro Cuore come sagrestano e spesso si prestava per assistere i ragazzi del Collegio. L'8 maggio 1938 emise i Voti perpetui. <br><br>
Nel 1949 fr. Michele Sergi venne inviato a Khartoum come "fratello addetto ai lavori di manutenzione del Comboni College". I nostro Fratello cominciò col crearsi una squadra di operai, reclutati principalmente tra i giovanotti venuti dal Sud Sudan in cerca di lavoro. Tra loro parlavano lingue indigene, per lo più Nuer e Denka. Fr. Sergi, all'inizio, dovette esprimersi a gesti. Un po' alla volta afferrò alcune parole, poche frasi che poi rimuginava di giorno e di notte in quella confusione di lingue. Imparò i nomi degli attrezzi di lavoro poi, tra grasse risate da parte dei giovani, qualche altra espressione. Col passare degli anni il suo vocabolario si arricchì. Alla fine se la cavava in denka, nuer, scilluk, nuba. Fr. Sergi capì che era venuto il momento di cambiare tattica di apostolato, di fare qualche cosa di nuovo per tanta gente che arrivava all'improvviso, senza arte né parte, senza risorse economiche, senza una casa e un lavoro... Situazioni da disperarsi, da lasciar cadere le braccia e mollare tutto. Non così per un uomo come lui. Il club, che in lingua locale si chiama "nadi", costituisce il capolavoro di fr. Sergi. Questo divenne il luogo di convegno dei lavoratori cristiani, con una frequenza di circa mille operai ogni sera.  Terminati i lavori in casa, che normalmente lo occupavano dalle 7 del mattino alle 3 del pomeriggio, fr. Sergi indossava la sua veste bianca, si metteva il casco in testa, e andava al "nadi" (club). Data la situazione di islamizzazione e, più tardi, di guerriglia, il club fu sempre più frequentato. Alfabetizzazione e istruzione religiosa, centro studi, pre-scuola e dopo-scuola si concentrarono in poco spazio con un ordine e una funzionalità che ha suscitato le meraviglie di tutti. Per mandare avanti tutta questa macchina, nata dal cervello e dal cuore di Sergi, e controllata dalla sua costante presenza, occorrevano i catechisti. Fr. Sergi se li formò da sé. Quanti? Parecchie decine e tutti 'part-time', cioè semivolontari in quanto ricevevano dal Fratello una piccola remunerazione. Fr. Sergi radunava spesso i catechisti e impartiva loro lezioni speciali: spiegazione del catechismo, del vangelo, insegnamento sul modo di amministrare il sacramento del battesimo, come si visitavano gli infermi all'ospedale o nelle loro case e sul modo di preparare i moribondi al trapasso.<br><br>
Quarant'anni di vita missionaria nel clima di Khartoum cominciavano a lasciare il segno. Fr. Michele Sergi si accorse che i suoi reni non funzionavano più come avrebbero dovuto. Forse le lunghe ore passate con i suoi giovani, dimenticandosi perfino di bere, ora gli presentavano il conto; o forse era giunta la sua ora. Fatto sta che, dopo aver lavorato fino all'ultimo, dovette mettersi a letto ed essere ricoverato all'ospedale. Alle 5,50 del 30 novembre del 1988 fr. Michele Sergi spirò senza scosse e senza sussulti.

	</div>

	<div class="col-4"><img style="width: 100%" class="photoauthor" src="../img/autori/sergi.jpg"></div>
</div>

