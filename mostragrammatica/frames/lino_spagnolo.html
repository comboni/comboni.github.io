<link rel="stylesheet" type="text/css" href="../css/bootstrap.min.css">
<link rel="stylesheet" type="text/css" href="../css/mycss.css">


<style type="text/css">
.iframe{
    font-size: 12px;
}
.modalimgmap{
	margin-top: 15px;
}
</style>

<div class="row">
	<div class="col-8 bio">
  		<p>Il 7 ottobre 1934 P. Lino s’imbarcò a Genova sull’Esperia con i padri Domenico Cocci e Giuseppe Rosciano e i Fratelli Ignazio Rama ed Enrico Vanzo: la destinazione era il Bahr el Gebel. Giunsero a Juba l’11 novembre. Dopo alcune settimane di studio della lingua, P. Spagnolo venne destinato alla missione di Kapoeta come coadiutore di P. Sisto Mazzoldi, suo compagno di noviziato a Venegono. <br><br>
Dopo un mese trascorso a Palotaka, P. Lino parlava benissimo acioli per cui tornò alla missione alla quale era destinato. Fece tappa a Isoke dove c’era lo zio che aveva l’auto e anche una moto Guzzi dotata di cassonetto. Il nipote tanto disse e tanto fece, finché si fece regalare la moto e il guidatore (Fr. Morcelli) e, così equipaggiato, fece il suo solenne ingresso a Kapoeta.<br><br>
Intanto P. Lino cominciò a tradurre i vangeli della domenica e le preghiere in lingua locale. Dopo tre anni invia a Verona per la stampa la “Storia sacra in lingua Toposa”. E le conversioni non si fecero attendere. Il giorno dell’Immacolata del 1935 vennero amministrati i primi 59 battesimi.<br><br>
Poi venne la guerra e i missionari del Sudan meridionale furono confinati dagli inglesi nelle tre missioni di Isoke, Palotaka e Okaru. Solo nel 1946 P. Lino poté tornare in Italia per le prime vacanze. Al porto incontrò i confratelli che, dopo la guerra, andavano in missione a dare il cambio a coloro che avevano passato “la grande tribolazione”, senza personale, senza mezzi e, spesso, senza viveri.<br><br>
Nel 1964 fu tra gli espulsi dal Sudan meridionale. Si trovava casualmente a Juba e dovette partire senza poter tornare ad Okaru a prendere le sue cose. Non gli pareva vero, dopo 30 anni di lavoro per quel Paese. Ed ebbe una reazione un po’ forte, quasi violenta. Il poliziotto lo fece zittire immediatamente puntandogli il mitra al petto. Vedendo che con gli africani non c’era da scherzare, giunto all’aeroporto di Khartoum se la prese con gli italiani. ‘Dov’è l’ambasciatore d’Italia? Cosa sta facendo a quest’ora? - gridò - siamo in cinquecento che vengono espulsi come appestati e qua nessuno si fa vivo!’. Non sapeva, il Padre, che la politica italiana era filo araba. Quando aprì la borsa che un confratello gli aveva preso in camera, ebbe un attimo di sgomento: c’erano solo un paio di calzoni e una maglietta. ‘E la grammatica e la sintassi della lingua toposa pronta per la stampa?’, chiese. Anni di lavoro buttati al vento”.
</p>
	</div>

	<div class="col-4"><img style="width: 100%;" class="photoauthor" src="../img/autori/lino_spagnolo.jpg"></div>
</div>

