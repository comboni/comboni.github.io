<link rel="stylesheet" type="text/css" href="../css/bootstrap.min.css">
<link rel="stylesheet" type="text/css" href="../css/mycss.css">


<style type="text/css">
.iframe{
    font-size: 12px;
}
.modalimgmap{
	margin-top: 15px;
}
</style>

<div class="row">
	<div class="col-8 bio">
  	Lino Spagnolo nacque a Recoaro (Vicenza) il 28/1/1910.  Dopo gli studi nel seminario di Vicenza entrò in noviziato a Venegono Superiore nel 1929, emise la professione l’11 febbraio 1932 e poi passò a Verona per la teologia che frequentò nel seminario diocesano. In noviziato conobbe il giovane sacerdote trentino don Sisto Mazzoldi che aveva lasciato la parrocchia per farsi comboniano. Resteranno grandi amici per tutta la vita. P. Lino fu ordinato sacerdote dopo la terza teologia, il sabato santo 31 marzo 1934, nella cattedrale di Verona. <br><br>
Il 7 ottobre 1934 P. Lino s’imbarcò a Genova sull’Esperia con i padri Domenico Cocci e Giuseppe Rosciano e i Fratelli Ignazio Rama ed Enrico Vanzo: la destinazione era il Bahr el Gebel. Giunsero a Juba l’11 novembre. Dopo alcune settimane di studio della lingua, P. Spagnolo venne destinato alla missione di Kapoeta come coadiutore di P. Sisto Mazzoldi, suo compagno di noviziato a Venegono. <br><br>
Dopo un mese trascorso a Palotaka, P. Lino parlava benissimo acioli per cui tornò alla missione alla quale era destinato. Fece tappa a Isoke dove P. Lorenzo Spagnolo che aveva l’auto e anche una moto Guzzi dotata di cassonetto. P. Lino tanto disse e tanto fece, finché si fece regalare la moto e il guidatore (Fr. Morcelli) e, così equipaggiato, fece il suo solenne ingresso a Kapoeta.<br><br>
Intanto P. Lino cominciò a tradurre i vangeli della domenica e le preghiere in lingua locale. Dopo tre anni inviò a Verona per la stampa la “Storia sacra in lingua Toposa”. 
Poi venne la guerra e i missionari del Sudan meridionale furono confinati dagli inglesi nelle tre missioni di Isoke, Palotaka e Okaru. Solo nel 1946 P. Lino poté tornare in Italia per le prime vacanze. Al porto incontrò i confratelli che, dopo la guerra, andavano in missione a dare il cambio a coloro che avevano passato “la grande tribolazione”, senza personale, senza mezzi e, spesso, senza viveri.<br><br>
Nel 1964 fu tra gli espulsi dal Sudan meridionale. Si trovava casualmente a Juba e dovette partire senza poter tornare ad Okaru a prendere le sue cose. Non gli pareva vero, dopo 30 anni di lavoro in quel Paese. Dopo l’anno di aggiornamento a Roma (1964-65) chiese di poter andare a Moroto, in Uganda dove c’era il suo primo compagno di missione e amico carissimo Mons. Sisto Mazzoldi, già vescovo di Juba ed ora della nuova diocesi staccatasi da quella di Gulu. A Gulu c’era anche lo p. Lorenzo Spagnolo che insegnava teologia morale nel seminario maggiore. Nel 1981, seguendo Mons. Sisto Mazzoldi, p. Lino chiese di essere trasferito in Kenya nel seminario degli Apostles of Jesus. Rimase in Kenya, con gli Aposles of Jesus e, poi, nella casa provinciale, fino al 1996. <br><br>
Nel 1996 rientrava definitivamente in Italia, nel Centro Ammalati di Verona, dove moriva il 13/8/2000. 

	</div>

	<div class="col-4"><img style="width: 100%;" class="photoauthor" src="../img/autori/lino_spagnolo.jpg"></div>
</div>

