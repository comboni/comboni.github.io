<link rel="stylesheet" type="text/css" href="../css/bootstrap.min.css">
<link rel="stylesheet" type="text/css" href="../css/mycss.css">


<style type="text/css">
.iframe{
    font-size: 12px;
}
.modalimgmap{
	margin-top: 15px;
}
</style>

<div class="row">
	<div class="col-8 bio">
  		<p>P. Carlo Muratori era nato a Creda (Bologna) il l0 febbraio 1902. <br><br>

Alunno del Seminario diocesano per il ginnasio, e del Seminario Regionale di Bologna per il liceo, entrava nel nostro noviziato di Venegono nel 1921, facendovi la professione il 1 novembre 1923.<br><br>

Frequentò i corsi di teologia nel Seminario di Verona; emise i voti perpetui l'11 febbraio 1926; e fu ordinato sacerdote a Verona 1'11 luglio 1926. Partì per il Bahr-el-Gebel in novembre dello stesso anno.<br><br>

Fu successivamente, per vari anni, nelle stazioni di Regiàf, Torit, Isoke e Lerwa, avendo così occasione di studiare a fondo le lingue Bari, Lotuho, Acioli e affini, e portando un notevole contributo alla conoscenza di queste lingue e tribù. P. Muratori, infatti, pur dedicandosi con zelo al ministero, fu uno studioso appassionato e meticoloso di lingue, costumi e problemi africani, di fama internazionale. Ne fanno prova la sua monumentale grammatica Lotuho (una vera enciclopedia in materia), il suo apprezzato dizionario Acioli-Bari-Lotuho:-Inglese, e una serie innumerevole di studi, stampati o manoscritti, sui più disparati argomenti africani. Purtroppo la sua salute, anche per il suo accanimento nello studio, non fu mai florida, e andò soggetto a vari esaurimenti e disturbi.<br><br>

Rimpatriato una prima volta nel 1936, ritornava nel Bahr-el-Gebel nei 1939, passando nel 1948 al Vicariato di Khartoum. Venne di nuovo in Italia nel 1950, ma ritornò a Khartoum nel 1952, occupandosi, oltre che dei suoi studi e di insegnamento, anche dei neri del Sudan meridionale emigrati nel nord, e dei Nubani, esercitando tra di loro un vero apostolato, interessandosi ai loro vari problemi e sollecitando costantemente aiuti dai suoi numerosi amici e benefattori in varie parti del mondo.<br><br>

Continuò ad interessarsi di quest'opera, che gli stava tanto a cuore, fino agli ultimi giorni di sua vita, con vero affetto paterno verso i suoi figlioli, che seguiva anche da lontano.<br><br>

Rimpatriato in febbraio 1959, minato da un male terribile (cancro del sangue), fu per alcuni mesi in cura all'ospedale di Negrar, sperando fino all'ultimo di potersi rimettere e ritornare ai suoi neri; ma alla fine s'accorse che le forze gli venivano meno e si preparò con serenità ed edificante pietà alla morte, che lo colse, rassegnato e in piena lucidità di mente, la sera del 29 luglio 1959.</p>
	</div>

	<div class="col-4"><img style="width: 100%;" class="photoauthor" src="../img/autori/muratori.jpg"></div>
</div>

