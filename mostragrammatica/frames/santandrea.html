<link rel="stylesheet" type="text/css" href="../css/bootstrap.min.css">
<link rel="stylesheet" type="text/css" href="../css/mycss.css">


<style type="text/css">
.iframe{
    font-size: 12px;
}
.modalimgmap{
	margin-top: 15px;
}
</style>

<div class="row">
	<div class="col-8 bio">
  		Nacque a Casola Canina, piccolo borgo a cinque chilometri da Imola, chiamato "Bologna Nuova", il 16 febbraio 1904. Dopo le medie nel seminario diocesano e il liceo in quello regionale di Bologna, entrò nel noviziato dei Missionari Comboniani (Missioni Africane di Verona), a Venegono, Varese. <br><br>
Fu ordinato sacerdote a Verona il 10 luglio 1927. Nel settembre seguente andò in Inghilterra, per lo studio della lingua. Finalmente arrivò l'ordine di partire per l'Africa. Era assegnato a una delle regioni più difficili, dal punto di vista climatico, il Bhar-el-Ghazal (Sudan meridionale). Il medico che lo visitò prima della partenza, disse al superiore di Verona: "Vi consiglio di fargli anche il biglietto di ritorno... se farà in tempo ad usarlo". Rimase in Africa 30 anni.<br>
Dal 1928 al 1936 svolse la sua attività a Wau, come insegnante nella scuola media che la missione aveva aperta in quel centro. Furono gli incontri quotidiani con persone che spesso appartenevano a gruppi etnici diversi a suscitare in P. Santandrea l'interesse al problema delle lingue. Ecco come descrive questa esperienza: «Trovai grande aiuto in un maestro della missione, l'unico che sapesse bene l'arabo e l'inglese. Con l'inglese imparai l'arabo dialettale (facendomi aiutare anche da Louis Musa, un ex schiavo liberato nel 1914); con l'arabo imparai lo ndogo; con lo ndogo imparai il jur,; poi lo zande, ecc.» <br>
Nel 1938 lo troviamo in Italia, per cure e riposo. I ripetuti attacchi di malaria avevano fatto temere più d'una volta per la sua vita. Ma se l'era sempre cavata. Nel febbraio del 1939 è di nuovo a Wau. Poi a Dem Zubeir. La sua salute è così compromessa che nel 1957 è costretto a rientrare in Italia. Dal 1958 al 1982 p. Santandrea è a Roma. Cura la pubblicazione di alcuni tra i più importanti dei suoi lavori e organizza la biblioteca della Direzione generale dell'istituto.<br>
Nel 1982 deve lasciare Roma per Verona, dove viene ospitato nel Centro Assistenza Ammalati dell'istituto. È qui che muore serenamente l'11 novembre 1990.<br>

Tra le sue opere più importanti: Bibliografia di Studi Africani della Missione dell'Africa Centrale, Mus. Comb. 1. 1948, pp. XXVIII-1S8. L'Africano Fotografato a casa sua, Verona 1938. pp. 370 con 180 illustrazioni. Il gruppo Ndogo del Bahr el-Ghazal Tribù: Ndogo, Sere, Bai, Bviri e Golo in Ann. Lat. 1938. Comparative Outline-Grammar of Ndogo - Sere -Tagbu - Sai - Sviri, Mus. Comb. 13, 1961. Minor Shilluk Sections in the Bahr el Ghazal, in S.N.R. 1938. The Luo of the Bahr el-Ghazal, in Ann. Lat. Part I (la Tribù): 1944. <br>Grammatichetta Giur, Verona 1946, Indri-Togoyo-Ndogo-Feroge Mangaya-Mondu Comparative Linguistics, Mus. Comb. 4, 1950. A Concise Grammar Outline of the Bongo language, Mus. Comb. 14, 1963. A Tribal History of the Western Bahr el-Ghazal, Mus. Comb. 17, 1964, pp. 348 con carte geografiche. Languages of the Sanda and Zande groups (Lingue del gruppi Banda e Zande,). Contributo a uno studio comparato. Istituto Universitario Orientale, Napoli 1965. The Birri Language - Brief Elementary Notes, in Afrika und Obersee Sprachen-Ku/turen. 1963 (Mus. Comb. 20)

	</div>

	<div class="col-4"><img style="width: 100%;" class="photoauthor" src="../img/autori/santandrea.jpg"></div>
</div>
