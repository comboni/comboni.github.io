<link rel="stylesheet" type="text/css" href="../css/bootstrap.min.css">
<link rel="stylesheet" type="text/css" href="../css/mycss.css">


<style type="text/css">
.iframe{
    font-size: 12px;
}
.modalimgmap{
	margin-top: 15px;
}
</style>

<div class="row">
	<div class="col-8 bio">
  		<p>Era nato a Casola Canina, piccolo borgo a cinque chilometri da Imola, chiamato "Bologna Nuova", il 16 febbraio 1904. Dopo le medie nel seminario diocesano e il liceo in quello regionale di Bologna, entrò nel noviziato dei Missionari Comboniani (Missioni Africane di Verona), a Venegono, Varese. <br><br>
Fu ordinato sacerdote a Verona il 10 luglio 1927. Nel settembre seguente andò in Inghilterra, per lo studio della lingua. Finalmente arrivò l'ordine di partire per l'Africa. Era assegnato a una delle regioni più difficili, dal punto di vista climatico, il Bhar-el-Ghazal (Sudan meridionale). Il medico che lo visitò prima della partenza, disse al superiore di Verona: "Vi consiglio di fargli anche il biglietto di ritorno... se farà in tempo ad usarlo".<br><br>
Capii che per fare un efficace apostolato non solo bisognava conoscere la lingua della gente, ma anche gli usi e i costumi, le loro tradizioni. Per questo non avevo nessuna preparazione. Allora lessi tutti i libri che trovai sul Sudan, specie del Sud: geografia, gente, ecc. Idem sui popoli imparentati, in particolare  Uganda, Zaire, Centrafrica. Acquistai il manuale di etnologia, con schemi di studio, dell'università di Oxford. Schemi che mi servirono poi per ordinare le mie note. Con la gente, specie vecchi, capi, scrivevo note alla buona che poi riordinavo e dattilografavo. Da Khartoum p. Bano mi incoraggiò in questo lavoro: aveva sentito gli inglesi esprimere pareri poco lusinghieri sui missionari "buoni contadini veronesi" d'Uganda e del Sudan, in contrasto con i tedeschi che, fra gli Scilluk, si erano distinti per studi validi. Entrai in corrispondenza con Westermann, che mi invitò a scrivere un articolo sul gruppo Ndogo per la rivista Africa".<br><br>
Nel 1982 deve lasciare Roma per Verona, dove viene ospitato nel Centro Assistenza Ammalati dell'istituto. È qui che muore serenamente l'11 novembre 1990. Esatto come sempre, tre anni prima della morte, aveva consegnato all'incaricato di stendere i necrologi dei missionari, una busta chiusa, con queste parole: "Conserva questa lettera e aprila solo dopo la mia morte". Con la raccomandazione di non adottare lo stile edificante d'uso in queste circostanze: "Ricorda: la verità, prima di tutto. Con la verità non si sbaglia mai".<br><br>
Per la conoscenza linguistica ed etnografica di alcune zone del Sudan meridionale le opere lunghe e brevi che P. Santandrea ci ha lasciato si rivelano fondamentali. Approdato alla ricerca per il desiderio di trasmettere il vangelo agli africani, è riuscito con una tenacia che suppliva alla povertà dei mezzi a fissare per la memoria realtà che oggi rischiano di scomparire. Fu autodidatta, ne era cosciente e non se ne vergognava. Parlando dei suoi scritti, ha affermato: "Tutto ciò, mi pare, vale quel che vale: non gran che. Spero che Gesù Cristo abbia pietà di me, e si ricordi specialmente della predilezione che in quasi 30 anni (dopo alcuni anni di insegnamento) ebbi per i vecchi e abbandonati e i lebbrosi, specie negli anni di Khor-Malang".
</p>
	</div>

	<div class="col-4"><img style="width: 100%;" class="photoauthor" src="../img/autori/santandrea.jpg"></div>
</div>
